---
title: "תיאור מניעים ארגוניים"
---


**תארו את המניעים הארגוניים על מנת להבין, לתקשר ולזכור אותם.**

דרך פשוטה לתאר מניע היא עם **הצהרה קצרה** המסבירה:

- **מה קורה...:** 
    - **המצב הנוכחי**
    - **האפקט** של מצב זה על הארגון
- ...**ומה נדרש:** 
    - **הצורך** של הארגון ביחס למצב הזה
    - **ההשפעה** של ההתייחסות לצורך זה



בהתאם לנקודת המבט שלהם, אדם או קבוצה עשויים להחליט לתאר מניע כבעיה שיש לפתור או כהזדמנות למינוף.

_** הצהרת מניע ** היא סיכום קצר אך מקיף של המידע הדרוש להבנת המניע._

הצהרת המניע מכילה בדיוק מספיק מידע כדי לתקשר את הצורך בפעולה או החלטה. בדרך כלל, ניתן לסכם את הצהרת המניע במשפט אחד או שניים.

בנוסף להצהרת המניע הקצרה, מידע נוסף על היקף המניע ופרטיו עשוי להירשם ביומן.


![inline,fit](img/process/describe-organizational-drivers.png)


## דוגמה של הצהרת מניע:

> *"המטבח מבולגן: אין כוסות נקיות, הכיור מלא כלים, ולא ניתן לתפוס במהירות קפה ולחזור חזרה לעבודה. אנחנו צריכים את המטבח במצב שמיש כך שנוכל להישאר ממוקדים בעבודה שלנו."*


## 1. המצב הנוכחי

> *"המטבח מבולגן: אין כוסות נקיות, הכיור מלא כלים..."*

תארו את המצב הנוכחי:

- בקצרה ליכדו את עיקרי הדברים של מה שקורה.
- היו אובייקטיביים: תארו תצפיות והימנעו מהערכה.


## 2. אפקט

> *"...לא ניתן לתפוס במהירות קפה ולחזור חזרה לעבודה."*

הסבירו את האפקט של מצב זה על הארגון:

- הבהירו **מדוע** המצב מצריך תשומת לב: איך הוא משפיע על הארגון? 
- היו מפורשים לגבי האפקטים בין אם הם נוכחיים או צפויים. 
- הסבירו את האתגרים, ההפסדים, ההזדמנויות או הרווחים. 


## 3. צורך

> *"אנחנו צריכים את המטבח במצב שמיש..."*

הסבירו את הצורך של הארגון ביחס למצב זה:

- **צורך של ארגון** הוא כל דבר שקבוצה (או יחיד) צריכים להיות אחראים באופן מועיל עבור תחום. 
- היו ספציפיים לגבי של מי הצורך הזה ("אנחנו צריכים", "הם צריכים", "אני צריך").
- אם יש מחלוקת לגבי הצורך, זה עוזר להתרחק מפתרונות ספציפיים ולהתמקד במה שחסר לארגון במצב הזה.


## 4. השפעה

> *"...כדי שנוכל להישאר ממוקדים בעבודה שלנו".*

תארו את ההשפעה של ההתייחסות לצורך זה:

- הסבירו את התוצאה המיועדת, תועלות או הזדמנויות פוטנציאליות.
- ההשפעה עשויה להיות ברורה או משתמעת, במיוחד כאשר האפקטים של המצב הנוכחי כבר מתוארים.


### סקירת הצהרות המניע

הקפידו לסקור את הצהרות המניע על בסיס קבוע, על מנת להעמיק את ההבנה של מה קורה, ומה נדרש.

שאלות מועילות לסקירה כוללות:

- האם התיאור של המצב (עדיין) נכון?
- האם אנחנו עדיין משייכים את אותם הצרכים עם המצב?
- האם המניע עדיין נמצא בתוך התחום שלנו?
- האם המניע עדיין רלוונטי?

[&#9654; קבלת החלטה בהסכמה](consent-decision-making.html)<br/>[&#9664; ניווט דרך מתח](navigate-via-tension.html)<br/>[&#9650; יצירה משותפת והתפתחות](co-creation-and-evolution.html)

