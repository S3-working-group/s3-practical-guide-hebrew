---
title: "הסתייגות"
---


_**הסתייגות** היא הסיבה מדוע עשיית משהו עומדת בדרך של מענה אפקטיבי (יותר) למניע._

הסתייגות מכילה מידע שחושף:

- תוצאה בטוחה או סבירה של נזק (לא נחשב בטוח מספיק לנסות)
- דרכים לשיפור הצעות, החלטות, הסכמים קיימים או פעולות


### תיקוף הסתייגויות

זו האחריות של יחידים להעלות הסתייגויות פוטנציאליות.

אלו שאחראים לפעולה או להסכם (המוצע) המדובר, אחראים על *בחינת טיעונים וטיפול בהסתייגויות תקפות.*

הימנעות מהסתייגויות יכולה לפגוע ביכולת של יחידים, קבוצות או של כל הארגון מלתת מענה למניעים ארגוניים.

היכולת להעלות הסתייגויות *פוטנציאליות* בכל רגע אומרת שהחלטות צריכות רק להיות *טובות מספיק לעכשיו ובטוחות מספיק לנסות*.



*איך עשיית הדבר הזה תפגע – או תחמיץ הזדמנות לשיפור – זרימת ערך למניע ארגוני כלשהו?*

הסתייגויות עוצרות:

- פעולה נוכחית או מתוכננת
- אנשים מלהוציא לפועל החלטות
- הסכמים קיימים מלהמשיך בלי לשקול אותם מחדש
- הצעות מלהפוך להסכמים


### הבנת הסתייגויות

כמה שאלות מועילות:

- איך הטענה מתייחסת להצעה או להסכם ספציפי זה?
- האם הטיעון חושף כיצד **פעולה או הסכם (מוצעים או נוכחיים)**: 
    - פוגעים במענה למניע ארגוני כלשהו?
    - ניתנים לשיפור עכשיו?
    - מונעים או מצמצמים את התרומה של מישהו כלפי מענה למניע?
    - מתנגשים עם ערכי הארגון?
    - נחשבים לא בטוחים מספיק לנסות?


### חששות

**חשש ** זו *דעה* שעשיית משהו (אפילו אם כבר נחשבה כ*טובה מספיק לעכשיו ובטוחה מספיק לנסות*) **עלולה** לפגוע – או לפספס הזדמנות לשיפור – זרימת ערך למניע ארגוני.

בקבלת החלטה בהסכמה, חששות:

- יכולים לידע על דרכים להתפתחות נוספת של הסכמים (כולל קריטריונים להערכה והתדירות של ההערכה) 
- נשמעים אם יש זמן או שהם נחשבים חשובים
- נרשמים ביומן הרישום

אם אנשים מאמינים שהצעה עשוייה להיות לא "בטוחה מספיק לנסות", הם יכולים להעלות חשש כהסתייגות כדי לבדוק עם האחרים לגבי הסבירות של הפגיעה.

[&#9654; פתירת הסתייגויות](resolve-objections.html)<br/>[&#9664; קבלת החלטה בהסכמה](consent-decision-making.html)<br/>[&#9650; יצירה משותפת ופיתוח](co-creation-and-evolution.html)

